# Istruzioni per la consultazione pubblica

## Informazioni sulla consultazione

* **Durata della consultazione:** dal 29 dicembre 2017 al 1 marzo 2018 per lo schema della circolare AgID "Criteri per la qualificazione di servizi SaaS per il Cloud della PA"
* **Durata della consultazione:** dal 29 gennaio 2018 al 1 marzo 2018 per lo schema della circolare AgID "Criteri per la qualificazione dei Cloud Service Provider per la PA".

* **Settore:** ICT
* **Servizi:** Cloud per la PA

## Esiti della consultazione

I risultati della consultazione pubblica on line saranno presi in
considerazione dall'[Agenzia per l'Italia Digitale](http://www.agid.gov.it/) e
dal [Team per la trasformazione Digitale](https://teamdigitale.governo.it/) per
la redazione del testo definitivo della Circolare.

## Destinatari

Tutte le parti interessate, compresi i fornitori privati di servizi Cloud e le
pubbliche amministrazioni sono invitate a contribuire alla presente
consultazione.

## Obiettivo della consultazione

Le Circolari e i relativi allegati definiscono, in attuazione a quanto previsto
nel "[Piano Triennale per l’informatica nella Pubblica amministrazione 2017-
2019"](http://pianotriennale-ict.readthedocs.io/it/latest/), approvato con DPCM
del 31 maggio 2017, i requisiti di qualificazione dei servizi SaaS e dei Cloud
Service Provider (qui di seguito indicati semplicemente CSP), nonché la
relativa procedura di qualificazione. Il possesso dei predetti requisiti è
presupposto per l’inserimento dei CSP tra i soggetti del *Cloud della PA*. 

Per "Cloud della PA" si intende l’insieme delle infrastrutture e servizi
IaaS/PaaS erogati da Cloud SPC, dai PSN e dai CSP qualificati da AgID.

Ai sensi del Piano Triennale, gli obiettivi strategici nell’ambito della
razionalizzazione delle infrastrutture fisiche sono costituiti da:

1. aumento della qualità dei servizi offerti in termini di sicurezza,
   resilienza, efficienza energetica e continuità di servizio;
2. realizzazione di un ambiente *Cloud della PA*, riqualificando le risorse
   interne alla PA già esistenti o facendo ricorso a risorse di soggetti
   esterni qualificati;
3. risparmio di spesa derivante dal consolidamento dei data center e migrazione
   dei servizi verso tecnologie cloud.

Tali procedure di qualificazione consentiranno alle Amministrazioni di
utilizzare, nell’ambito del *Cloud della PA*, soluzioni IaaS e PaaS fornite dai
CSP qualificati e/o servizi SaaS qualificati erogate sulle infrastrutture del
Cloud della PA.

## Come partecipare

La consultazione pubblica si arricchisce di una nuova funzionalità che rende i
commenti più efficaci. Da oggi con [Docs
Italia](https://docs.developers.italia.it) è possibile inserire commenti
specifici e puntuali relativi a ciascuna sezione del documento in consultazione.
Per farlo utilizza i link che trovi nel documento. Inoltre, i commenti saranno
immediatamente visibili anche in [Forum Italia](https://forum.italia.it), dove
sarà possibile continuare la discussione. 

La partecipazione alla consultazione pubblica è possibile anche via email
all’indirizzo
[consultazioniCloud@agid.gov.it](mailto:consultazioniCloud@agid.gov.it),
esclusivamente per le comunicazioni contenenti eventuali informazioni coperte da
segreto tecnico-commerciale.

È possibile inviare i propri commenti fino al 1 marzo 2018.

## Link correlati
* [Consultazione Circolare CSP](http://cloud-pa.readthedocs.io/it/latest/circolari/CSP/circolare_qualificazione_CSP_v1.2.html)
* [Consultazione Circolare SaaS](http://cloud-pa.readthedocs.io/it/latest/circolari/SaaS/circolare_qualificazione_SaaS_v_4.12.27.html)
* [Forum Consultazione Circolare CSP](https://forum.italia.it/c/documenti-in-consultazione/qualificazione-dei-cloud-service-provider) 
* [Forum Consultazione Circolare SaaS](https://forum.italia.it/c/documenti-in-consultazione/qualificazione-servizi-saas-per-il-cloud-della-pa)

## Contatti

* **AgID**: [consultazioniCloud@agid.gov.it](mailto:consultazioniCloud@agid.gov.it)
* **Team per la Trasformazione Digitale**: [info@teamdigitale.governo.it](mailto:info@teamdigitale.governo.it)

