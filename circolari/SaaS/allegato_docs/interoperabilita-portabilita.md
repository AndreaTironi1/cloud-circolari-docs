## Interoperabilità e portabilità

Le soluzioni SaaS devono consentire l’interoperabilità dei sistemi informativi
fra le Amministrazioni pubbliche e fra gli altri applicativi in uso presso il
medesimo Acquirente. A tal fine le soluzioni SaaS devo esporre opportune
*Application Programming Interface *(API).

Tali API dovranno rifarsi alle migliori pratiche di gestione (API management),
prevedendo in particolare la tracciabilità delle versioni disponibili, la
tracciabilità delle richieste ricevute ed evase, la documentazione degli
endpoint SOAP e/o REST disponibili e delle rispettive modalità di invocazione.

Il Fornitore SaaS deve dichiarare se la soluzione SaaS è interoperabile con i
servizi pubblici SPID e PagoPA.

Deve essere sempre possibile la migrazione dell’Acquirente verso un altro
Fornitore SaaS con conseguente eliminazione permanentemente dei dati di
proprietà dell’Ente al termine della procedura di migrazione. In aggiunta, il
Fornitore SaaS dovrà documentare le procedure e modalità di reversibilità del
servizio.

La proprietà dei dati deve essere mantenuta dall’Acquirente durante tutto il
ciclo di vita del servizio, anche in seguito ad operazioni di acquisizione o
fallimento del fornitore.

Dettaglio dei requisiti di interoperabilità e portabilità.

**RIP1** - Il Fornitore SaaS dichiara che il servizio SaaS espone opportune
Application Programming Interface (API) di tipo SOAP e/o REST associate alle
funzionalità applicative, di gestione e configurazione del servizio.

**RIP2** - Il Fornitore SaaS dichiara se il servizio SaaS è interoperabile con
i servizi pubblici SPID e PagoPA.

**RIP3** - Il Fornitore SaaS garantisce all'Acquirente la possibilità di
estrarre in qualsiasi momento una copia completa di dati, metadati e documenti
memorizzati dal servizio SaaS in formati pubblici e aperti.

**RIP4** - Allo scopo di consentire la migrazione da un altro Fornitore SaaS o
servizio SaaS, il Fornitore SaaS garantisce all'Acquirente la possibilità di
importare i dati all'interno del servizio SaaS tramite formati pubblici e
aperti.

**RIP5** - Il Fornitore SaaS dettaglia le procedure per garantire la
reversibilità del servizio SaaS.


