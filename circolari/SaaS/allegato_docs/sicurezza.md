## Sicurezza

Il Fornitore SaaS, prima della messa in esercizio della soluzione SaaS, deve
garantire che il codice applicativo sia stato sviluppato seguendo i principi
dello sviluppo sicuro.  Il fornitore deve dichiarare se il software viene
sottoposto a periodiche verifiche di sicurezza secondo il framework OWASP, in
particolare a seguito di operazioni di manutenzione del servizio (aggiornamenti
e modifiche).

Il Fornitore SaaS deve dotarsi di una adeguata organizzazione e di procedure
operative in grado di gestire attività continue e documentabili di
aggiornamenti e migliorie in tema di sicurezza. Deve inoltre gestire
tempestivamente eventuali situazioni emergenziali.

Il Fornitore SaaS deve garantire che il verificarsi di incidenti di sicurezza
oppure gravi disfunzioni del servizio (ad esempio nel caso di denial of
service) siano prontamente rilevati e gestiti.

Di seguito è riportato il dettaglio dei requisiti di sicurezza:

**RS1** - Il Fornitore SaaS dichiara se le componenti che costituiscono il
servizio SaaS sono state sottoposte ai test OWASP con esito positivo.

**RS2** - Il Fornitore SaaS dichiara di esserere in possesso della
certificazione secondo lo standard ISO/IEC 27001 estesa con i controlli degli
standard ISO/IEC 27017 e ISO/IEC 27018. La certificazione deve essere stata
rilasciata da organismi nazionali di accreditamento riconosciuti dalla Unione
Europea.

