## Articolo 1 - Oggetto ed ambito di applicazione

La presente circolare definisce i requisiti e la procedura per la qualificazione dei servizi SaaS. Le disposizioni ivi contenute, si applicano a tutti i fornitori interessati ad offrire servizi SaaS alle PA e alle amministrazioni che intendono acquisire servizi SaaS.

In particolare come previsto dal Piano Triennale per l'informatica nella PA 2017 - 2019, con riferimento alle acquisizioni tramite Consip di servizi SaaS qualificati da AgID, si rimanda al documento “Disposizioni per il procurement dei servizi SaaS per il Cloud della PA” pubblicato da Consip e riportato nell’allegato "B" alla presente Circolare.

