## Introduzione

Il presente documento definisce nel dettaglio i requisiti, di cui all’art. 3
della Circolare, che il Fornitore Cloud e le soluzioni IaaS/PaaS da esso
proposte devono rispettare per ottenere la qualificazione da parte di AgID
quale "CSP qualificato per il *Cloud della PA*".  Nella richiesta di
qualificazione il Fornitore Cloud può includere uno o più servizi Cloud. Resta
inteso che tutti i servizi per i quali è stata fatta richiesta di
qualificazione devono possedere i requisiti di cui al presente allegato e
dovranno essere conformi alla vigente disciplina nazionale e europea in materia
di protezione dei dati personali (regolamento GDPR - General Data Protection
Regulation - Regolamento UE 2016/679).

Vengono qualificati quei Cloud Service Provider che intendono offrire alla
Pubblica Amministrazione uno o più servizi Cloud appartenenti alle seguenti
categorie: 

* IaaS 
* PaaS

La procedura di qualificazione inizia con la richiesta da parte del Fornitore
Cloud o un suo Partner e procede per mezzo di  verifiche amministrative e
documentali descritte nel presente allegato.

Sono individuati i seguenti soggetti come attori del processo di qualificazione:

* *Fornitore Cloud o CSP*, che fornisce, gestisce e amministra i servizi  Cloud
  infrastrutturali di tipologia IaaS e/o PaaS, che sono  oggetto della
  qualificazione;
* *Acquirente o CSC*, PA che acquisisce e/o  utilizza i servizi Cloud in
  maniera diretta o indiretta mediante l’acquisto di soluzioni SaaS di terzi o
  dello stesso Fornitore Cloud.
* *Partner o CSN*, è un soggetto terzo che può svolgere attività di supporto
  e/o di consulenza per conto del CSP o del CSC. Qualora il partner agisse per
  conto del Fornitore Cloud per mezzo di opportuna delega e dandone visibilità,
  può richiedere la qualificazione per conto del CSP.
* *AgID o Agenzia*, Agenzia per l’Italia Digitale in qualità di soggetto
  responsabile della procedura di qualificazione.

```eval_rst
.. discourse::
   :topic_identifier: 2268
```
