## Introduzione

Il presente documento definisce nel dettaglio i requisiti, di cui all’art. 3
della Circolare, che le infrastrutture e i servizi IaaS e PaaS del Fornitore Cloud
devono rispettare per ottenere la qualificazione da parte di AgID
quale "CSP qualificato per il *Cloud della PA*".  Nella richiesta di
qualificazione il Fornitore Cloud include le informazioni relative alla
propria infrastruttura e può includere uno o più servizi IaaS/PaaS. Resta
inteso che tutti i servizi per i quali è stata fatta richiesta di
qualificazione devono possedere i requisiti di cui al presente allegato e
dovranno essere conformi alla vigente disciplina nazionale e europea in materia
di protezione dei dati personali (regolamento GDPR - General Data Protection
Regulation - Regolamento UE 2016/679).


Sono individuati i seguenti soggetti come attori del processo di qualificazione:

* *Fornitore Cloud o CSP*, che fornisce, gestisce e amministra i l'infrastruttura 
  e i servizi  Cloud infrastrutturali di tipologia IaaS e/o PaaS, oggetto della
  qualificazione;
* *Acquirente o CSC*, PA che acquisisce e/o  utilizza i servizi Cloud.
* *Partner o CSN*, è un soggetto terzo che può svolgere attività di supporto
  e/o di consulenza per conto del CSP. Qualora il partner agisse per
  conto del Fornitore Cloud per mezzo di opportuna delega e dandone visibilità,
  può richiedere la qualificazione per conto del CSP.
* *AgID o Agenzia*, Agenzia per l’Italia Digitale in qualità di soggetto
  responsabile della procedura di qualificazione.

