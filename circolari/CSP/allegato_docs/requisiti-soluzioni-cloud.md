## Requisiti delle soluzioni Cloud

AgID, come indicato all’art. 3 della Circolare, ha classificato i requisiti per
la qualificazione dei Cloud Service Provider e delle soluzioni Cloud come
segue:

* Requisiti preliminari (RP),
* Requisiti organizzativi (RO),
* Requisiti specifici.

Nell’ambito del presente allegato i *requisiti specifici* vengono ulteriormente
raggruppati in:

* sicurezza (RS), 
* privacy e protezione dei dati personali (RPP)
* performance e scalabilità (RPS), 

* interoperabilità e portabilità (RIP), 
* conformità legislativa  (RCL).

### Tipologie di verifiche previste

Nelle sezioni che seguono sono definiti tutti i requisiti previsti per le
soluzioni IaaS/PaaS secondo la classificazione sopra richiamata. 

Le tipologie di verifiche previste sono:

* *Dichiarazione del Fornitore Cloud* - il cui accertamento consiste
  nell’acquisizione da parte di AgID di un atto formale nel quale il Fornitore
  Cloud (a seconda dei casi): 
    * dichiara espressamente la sussistenza di quanto specificato nel requisito;
    * si assume l’obbligo di agire secondo quanto richiesto dal requisito al
      verificarsi di determinate condizioni. 
   
   Nel caso in cui sia previsto un obbligo di agire, la verifica può consistere
   nell’accertare che l’obbligo sia stato riportato correttamente in uno o più
   atti formali (ad esempio, nel contratto di fornitura). Nel caso in cui sia richiesto di
   dichiarare informazioni puntuali e/o descrittive, la verifica consiste
   nell’acquisizione delle specifiche informazioni tramite compilazione da parte
   del Fornitore Cloud dei moduli di registrazione (form) presenti sulla
   piattaforma informatica che supporta il processo di qualificazione.

* *Verifica documentale* - il cui accertamento consiste nella verifica del
  possesso da parte del Fornitore Cloud di idonea documentazione comprovante il
soddisfacimento del requisito. Durante la sottomissione della richiesta di
qualificazione verrà espressamente richiesta la produzione di tale
documentazione. La verifica documentale comprende anche il caso in cui al
Fornitore Cloud sia richiesto di produrre una documentazione tecnica
(manualistica, guida operativa, ecc.) o una certificazione tecnica da
consegnare all’Acquirente nella fase di avvio della fornitura.

```eval_rst
.. discourse::
   :topic_identifier: 2269
```
