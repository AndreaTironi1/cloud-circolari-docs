## Articolo 2 – Il processo di qualificazione

Il fornitore di servizi Cloud, che intende ottenere da AgID la qualificazione della propria 
infrastruttura, può richiedere la qualificazione CSP per:

1. erogare servizi di tipo Public Cloud (IaaS o PaaS) per la PA - Richiesta "Tipo A";

2. erogare servizi SaaS da qualificare ai sensi della Circolare AgID "Criteri per la
qualificazione di servizi SaaS per il *Cloud della PA*" utilizzando la propria infrastruttura 
Cloud - Richiesta "Tipo B";
  
3. erogare tutti i servizi previsti nei punti precedenti - Richiesta "Tipo C".

Il processo di qualificazione è articolato in tre fasi:

1. Richiesta di qualificazione

2. Conseguimento della qualificazione

3. Mantenimento della qualificazione *(Monitoraggio)*

Nella tabella successiva sono riportati tutti gli attori coinvolti nel processo
di qualificazione ed il loro ruolo in termini di responsabilità (RACI). Negli
articoli seguenti sono previste le eccezioni di processo, in relazione alle
fasi ed ai casi sopra elencati.

```eval_rst
.. tabularcolumns:: |p{1cm}|p{4cm}|p{1.5cm}|p{1.5cm}|p{1.5cm}|p{1.5cm}|

+----+-------------------------------------------------------------------------+--------------+------+---------------+
| N\.| Fasi del processo di qualificazione                                     | Fornitore    | AgID | PA acquirente |
+====+=========================================================================+==============+======+===============+
| 1  | Richiesta di qualificazione                                             | A, R         | I    | O             |
+----+-------------------------------------------------------------------------+--------------+------+---------------+
| 2  | Conseguimento della qualificazione                                      | I            | A, R | O             |
+----+-------------------------------------------------------------------------+--------------+------+---------------+
| 3  | Mantenimento della qualificazione (Monitoraggio)                        | C            | A, R | R             |
+----+-------------------------------------------------------------------------+--------------+------+---------------+
```

```
R= Responsible:  è colui che esegue le attività della fase
A= Accountable: è colui che è responsabile del risultato della fase
C= Consulted: è colui che deve essere consultato prima di una decisione
I= Informed:  è colui che  deve essere informato relativamente ad una decisione presa
O= Out of the loop: è colui che non partecipa nel contesto della fase
```

A supporto del processo di qualificazione è previsto l’utilizzo di una
piattaforma AgID dedicata alla gestione del workflow ed integrata con il
marketplace Cloud. Tale piattaforma consentirà, tra l’altro, l’accesso tramite
SPID e la trasmissione telematica dei documenti ai sensi degli art.45 e 65
comma 1/b del CAD secondo le modalità operative che saranno pubblicate sul sito https://cloud.italia.it.

```eval_rst
.. discourse::
   :topic_identifier: 2259
```
