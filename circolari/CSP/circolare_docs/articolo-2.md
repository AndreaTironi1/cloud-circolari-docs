## Articolo 2 – Il processo di qualificazione

Il soggetto richiedente può essere:

1. un fornitore di servizi Cloud che intende ottenere da AgID la
   qualificazione per erogare servizi di tipo Public Cloud (IaaS o PaaS) per la PA;

2. un fornitore di servizi Cloud SaaS che intende ottenere da AgID la
   qualificazione delle proprie servizi SaaS ai sensi della Circolare AgID
   "Criteri per la qualificazione di servizi SaaS per il *Cloud della PA*" 
   per erogare servizi sfruttando la propria infrastruttura Cloud.
   
Il processo di qualificazione è articolato in tre fasi:

1. Richiesta di qualificazione

2. Rilascio qualificazione

3. Mantenimento della qualificazione *(Monitoraggio)*

Nella tabella successiva sono riportati tutti gli attori coinvolti nel processo
di qualificazione ed il loro ruolo in termini di responsabilità (RACI). Negli
articoli seguenti sono previste le eccezioni di processo, in relazione alle
fasi ed ai casi sopra elencati.

```eval_rst
.. tabularcolumns:: |p{1cm}|p{4cm}|p{1.5cm}|p{1.5cm}|p{1.5cm}|

+----+-------------------------------------------------------------------------+--------------+------+---------------+
| N\.| Fasi del processo di qualificazione                                     | Fornitore/PA | AgID | PA acquirente |
+====+=========================================================================+==============+======+===============+
| 1  | Richiesta di qualificazione                                             | A, R         | I    | O             |
+----+-------------------------------------------------------------------------+--------------+------+---------------+
| 2  | Rilascio qualificazione                                                 | I            | A, R | O             |
+----+-------------------------------------------------------------------------+--------------+------+---------------+
| 3  | Mantenimento della qualificazione (Monitoraggio)                        | C            | A, R | R             |
+----+-------------------------------------------------------------------------+--------------+------+---------------+
```

```
R= Responsible:  è colui che esegue le attività della fase
A= Accountable: è colui che è responsabile del risultato della fase
C= Consulted: è colui che deve essere consultato prima di una decisione
I= Informed:  è colui che  deve essere informato relativamente ad una decisione presa
O= Out of the loop: è colui che non partecipa nel contesto della fase
```

A supporto del processo di qualificazione è previsto l’utilizzo di una
piattaforma AgID dedicata alla gestione del workflow ed integrata con il
marketplace Cloud. Tale piattaforma consentirà, tra l’altro, l’accesso tramite
SPID e la trasmissione telematica dei documenti ai sensi degli art.45 e 65
comma 1/b del CAD secondo le modalità operative che saranno pubblicate sul sito https://cloud.italia.it.

```eval_rst
.. discourse::
   :topic_identifier: 2259
```
