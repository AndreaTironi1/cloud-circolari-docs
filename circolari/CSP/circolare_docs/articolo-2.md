## Articolo 2 – Il processo di qualificazione

I soggetti interessati ad offrire servizi Cloud per la PA devono seguire uno
specifico processo di qualificazione, articolato in tre fasi.

È possibile che il soggetto richiedente sia:

1. un fornitore privato di soluzioni Cloud che intende ottenere da AgID la
   qualificazione per erogare servizi di tipo Public Cloud (IaaS o PaaS) per la PA;

2. un fornitore privato di soluzioni Cloud SaaS che intende ottenere da AgID la
   qualificazione delle proprie soluzioni SaaS ai sensi della Circolare AgID
   "Criteri per la qualificazione di servizi SaaS per il *Cloud della PA"* 
   per erogare servizi sfruttando la propria infrastruttura Cloud.

Nella tabella successiva sono riportati tutti gli attori coinvolti nel processo
di qualificazione ed il loro ruolo in termini di responsabilità (RACI). Negli
articoli seguenti sono previste le eccezioni di processo, in relazione alle
fasi ed ai casi sopra elencati.

```eval_rst
.. tabularcolumns:: |p{1cm}|p{4cm}|p{1.5cm}|p{1.5cm}|p{1.5cm}|p{1.5cm}|p{1.5cm}|

+----+--------------------------------------------------+----------+------+--------+--------------+
| N\.| Fasi del processo di qualificazione              | Soggetto | AgID | CONSIP | Clienti (PA) |
+----+--------------------------------------------------+----------+------+--------+--------------+
| 1  | Richiesta di qualificazione                      | R, A     | I    | I      | O            |
+----+--------------------------------------------------+----------+------+--------+--------------+
| 2  | Istruttoria documentale                          | I        | R, A | C      | O            |
+----+--------------------------------------------------+----------+------+--------+--------------+
| 3  | Mantenimento della qualificazione (Monitoraggio) | C        | R, A | C      | R            |
+----+--------------------------------------------------+----------+------+--------+--------------+
```


```
R= Responsible:  è colui che esegue le attività della fase
A= Accountable: è colui che è responsabile del risultato della fase
C= Consulted: è colui che deve essere consultato prima di una decisione
I= Informed:  è colui che  deve essere informato relativamente ad una decisione presa 
O= Out of the loop: è colui che non partecipa nel contesto della fase
```

A supporto del processo di qualificazione è previsto l’utilizzo della
*piattaforma AgID dedicata* alla gestione del workflow di cui all’articolo 2
della Circolare AgID "Criteri per la qualificazione di servizi SaaS per il
*Cloud della PA"* ed integrata con il marketplace Cloud. Tale piattaforma
consentirà, tra l’altro, l’accesso tramite SPID e la trasmissione telematica
dei documenti ai sensi degli art.45 e 65 comma 1/b del CAD anche mediante la
sottomissione di un’unica richiesta valida sia ai fini della presente Circolare
sia ai fini della richiesta di cui alla Circolare AgID “Criteri per la
qualificazione di servizi SaaS per il *Cloud della PA*. Le modalità
operative di trasmissione saranno definite in apposita comunicazione pubblicata
sul sito AgID.

```eval_rst
.. discourse::
   :topic_identifier: 2259
```
